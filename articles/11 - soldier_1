Alcune persone sono state invitate la sera del 23 febbraio al Gloria stadium attraverso l’invio di alcune cassette contenenti informazioni personali su di loro. Una volta lì, sono state scortate da [redacted 1] all’interno dello spogliatoio degli uomini in cui sono stati posizionati degli specchi. Tramite dei fenomeni della luce i presenti hanno avuto delle visioni di cui sconosco le informazioni. 

Successivamente all’interno dello spogliatoio conoscono The Soldier, un uomo che dice di voler evitare un attentato al World Trade Center che avverrà secondo quanto detto l’11 Settembre 2011. A una delle persone presenti ha chiesto di sparare a [redacted 2] prima del 1990 per fermare questo evento dal compiersi. Alla fine di questa serata The Soldier si è consegnato volontariamente alle forze dell’ordine.

Dalle informazioni raccolte Soldier soffriva di qualche tipo di disturbo mentale legato a un massiccio uso di droghe e risultava evidentemente malato. A un’analisi di laboratorio risulta che sia stato sottoposto a dosi regolari e crescenti di metalli pesanti in un arco di tempo medio/lungo. Si pensa che la malattia di cui soffriva fosse un avvelenamento da metalli pesanti dovuto all’assunzione di farmaci sconosciuti.

Il suo sangue, così come le impronte digitali prelevate al momento del suo arresto, non corrispondono a nessuna persona presente in archivi. Ipotesi vogliono che lui non sia di questo tempo, per questo non sono state trovate sue impronte in archivio. Alcune teorie sostengono che l'avvelenamento da metalli pesanti sia stato causato dal meccanismo con cui viaggiava nel tempo. Dai rapporti si parlava di esposizione massiccia e prolungata nel tempo. Soldier è stato a Paradise almeno due volte, e ha sostenuto di essere stato diverse volte presente all'attentato, quindi si sostiene che l'avvelenamento sia stato causato dai suoi tentativi di raggiungere il momento della storia esatto per poter sventare l'attentato.

Ricerche su Soldier hanno scovato un articolo in emeroteca datato 12 Novembre 1968. Ecco l’articolo:
 

Titolo: The Soldier è l’Uomo Falena? Paradise City sconvolta senza alcun motivo

“Un altro avvenimento inspiegabile si è consumato nel perimetro del St. Peter Cemetery a Paradise City.

Un gruppo di 5 uomini, intenti ad allestire una tomba, afferma di aver visto una figura umana dal volto deturpato e la bocca piena di sangue.

L’uomo sembra essere apparso dal nulla. I presenti, che preferiscono rimanere anonimi, hanno ricevuto quella che potremmo chiamare una visita inspiegabile.

Queste le parole di uno di loro: “Sembrava venir fuori dallo scoppio della bomba atomica. Quel che rimane di lui è solo uno scheletro dagli occhi iniettati di sangue. Dannazione, io spero che tu non lo veda. Comunque sì… Era visibilmente confuso, e blaterava di futuro, attentati. Diceva che delle persone sarebbero state in grado di aiutarlo… Ci ha detto solo di essere un soldato… The Soldier. Poi ci siamo distratti per un forte rumore e lui è come sparito nel nulla”.

Sono andato avanti nelle mie indagini avendo forti dubbi sulla sanità mentale degli uomini coinvolti. Nel momento in cui scrivo questo articolo sono sempre più convinto si tratti di un macabro scherzo, ma le parole che vengono da un vecchio poliziotto di provincia, Dustin Tucci, non corrono certo in mio aiuto: “Conosco questi ragazzi da quando sono nati. Non si sono mai messi nei guai e quella notte erano davvero spaventati. Li ho presi sul serio”.

Nelle settimane successive a questo evento, come i nostri lettori sapranno, le stranezze non si sono fermate. La recente ristrutturazione del Gloria Stadium, si inaugura con tre infortuni (avvenuti in circostanze inspiegabili) ai membri più forti della nostra squadra. Si vocifera anche di voci e atmosfere surreali negli spogliatoi al calar della notte e non finisce qui…

Aumentano anche i rapimenti (o dovremmo dire “sparizioni”, vista l'assenza di richieste di riscatto) che oggi contano ben 3 persone a Downtown.

Intanto, gli esperti di occulto intasano le frequenze delle radio libere, identificando The Soldier come l’Uomo Falena, una creatura leggendaria che il nostro Paese conosce bene. Sembra che a ogni sua apparizione, un evento tragico avrà luogo nell’immediato futuro e questo porta i cittadini a non dormire sonni tranquilli.

Cittadini e lettori, noi del Bulletin non siamo certo dei creduloni e vi invitiamo a diffidare. Non cercate legami dove non ci sono, e lasciate che sia il tempo a risolvere misteri che sembrano inspiegabili.

The Soldier e l’Uomo Falena sono esattamente come Babbo Natale, e sono io a rompere le uove nel vostro paniere del complotto.

Babbo Natale, The Soldier e l’Uomo Falena non esistono. Esistono solo menti soggiogate da informazioni incomplete che cercano di dare senso agli eventi, costruendo una tela di fantasia dannosa per i più deboli.

Sono convinto che voi lettori siate come me…

Iniziate a combattere con la diffidenza questa farsa

Scott O’Connor”

[Redacted 1] è uno dei ragazzini che erano presenti al cimitero la sera della sua apparizione.
 

Durante l’interrogatorio con Soldier sono emersi degli elementi da tenere in considerazione. Da quanto ha detto pare che Soldier sarà in futuro un federale, e che [redacted 3] sia la persona che nel futuro addestra Soldier. [redacted 3] è un federale. Soldier ha chiesto a [redacted 3] se avrebbe addestrato i federali meglio di come ha fatto con lui. In aggiunta il fatto che secondo quanto detto durante l’interrogatorio sia stato [redacted 3] a ridurlo così, fa credere che magari il governo farà esperimenti sul viaggio nel tempo, e la persona scelta per testare la tecnologia sia Soldier.

Quando Soldier è spirato la luce si è spenta e i presenti hanno provato una sensazione di freddo intenso. Soldier ha detto ai presenti che la Morte era con loro nella stanza.

Le cause del decesso di Soldier pare siano attribuite alla sua delicata situazione clinica. Non è stata effettuata autopsia.

E’ stato trovato un numero di telefono in mano a [redacted 1] numero che corrispondeva a una casa abbandonata vicino al lago. All’interno di questa casa non c’era nulla se non una cassetta appoggiata sul tavolo della cucina, con un biglietto con sopra scritto “Ecco le vostre prove”. 

La cassetta mostra prima una scritta su sfondo nero: “Mentre continuate a chiedervi se questo sia reale o meno io sarò già morto”.
Nella scena successiva è filmato il World Trade Center danneggiato su più punti. Si sente la registrazione audio di qualcuno, presumibilmente proveniente dal palazzo: 
[1] “Non riesco a vedere”. 
[2] “Siamo in due in questo ufficio. Non siamo pronti a morire. Ma la cosa si sta facendo brutta”.
[3] “Fa un caldo… mi sto bruciando. Hey! Aiuto!”
[4] Questa voce è probabilmente di chi riceveva queste chiamate: “Pronto, Signora? Pronto?”
[5] “Aiuto!”
[6] “Cosa diavolo è successo?”
[7] “Oh mio Dio!”
Il video mostra il World Trade Center collassare su sé stesso.
Segue uno sfondo nero con su la scritta: “Sarete dalla mia parte? Spero sia un addio… Temo un arrivederci (Soldier)”

Le analisi sono state inconcludenti sia sulla cassetta che sul post it. Il video nonostante la bassa qualità non pare sia stato manipolato in alcun modo.
Questo è solo uno dei numerosi casi che vedono Paradise City protagonista di avvenimenti soprannaturali. Tra questi deve esserci un filo conduttore. Qualcosa li lega.
